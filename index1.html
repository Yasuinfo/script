<p data-adtags-visited="true">By: Ibnu Sheikh Abdusamed<br>
ካነበባቹ ቦሃላ ሼር ማድረጉን እንዳት ረሱ<br>
እንግዲያውስ ነቢዩ(ሰ.ዐ.ወ) እንዲህ ይላሉ:-<br>
“አላህ ዘጠና ዘጠኝ ስሞች አሉት- ከመቶ አንድ ሲቀር- እነርሱን በአእምሮው<br>
የያዘ ጀነት ገባ።”<br>
(ቡኻሪ፣ ሙስሊም፣ ነሣኢ፣ ኢቢን ማጃህ)<br>
የአላህ መልካም ስሞች ትርጉም፦<br>
አላህ፦ የሁለንተናዊ አምላካዊ ባህሪያት ባለቤት የሆነን አካል የሚያመለክት<br>
ስም ነው።<br>
አል-ረሕማን፦ ሙእሚንም ካሐዲም ለሆኑ ፍጡራን እዝነቱ ሰፊና ትልቅ::<br>
አር-ረሒም፦ ከስራ እጥፍ ድርብ የላቀ ምንዳ የሚሰጥ (ለሙእሚኖች በተለየ<br>
ሁኔታ በጎ ዋይ እና አዛኝ)::<br>
አል-መሊክ፦ በግዛቱ ያሻውን የሚፈጽም ንጉስ::<br>
አል-ቁዱስ፦ በስሜት ሕዋሳት ሊደረስበት ወይም በምናብ ሊታሰብ ከሚችል<br>
ባህሪ ሁሉ የጸዳ::<br>
አስ-ሰላም፦ ከነውር እና ከጉድለት የጸዳ፤ ሰላሙን በፍጡራኑ ላይ የሚያሰፍን::<br>
አል-ሙእሚን፦ ራሱ፣ መጽሐፍቱና መልእክተኞቹ ስለርሱ የተናገሩትን<br>
የሚያጸድቅ::<br>
አል-ሙሀይሚን፦ በምሉእ ችሎታው ሁሉንም ነገር የሚቆጣጠር::<br>
አል-ዓዚዝ፦ አቻ የለሽ ሐያልና አሸናፊ::<br>
አል-ጀባር፦ ፈቃዱን በሐይል የሚፈጽም፣ ጠጋኝ እና ፈዋሽ::<br>
አል-ሙተከቢር፦ የልዕልና ባህሪያቱ ብቸኛ ባለቤት፣ ከጉድለትና አንዳች ነገር<br>
ከመከጀል የጸዳ::<br>
አል-ኻሊቅ፦ ፍጡራንን በፈቃዱ ያስገኘ::<br>
አል-ባሪእ፦ ለፍጡሮቹ የተለያዩ ገጽታዎችን በማላበስ አንዱ ከሌላው እንዲለይ<br>
ያደረገ ጠቢብ::<br>
አል-ሙሶዊር:- ለእያንዳንዱ ፍጡር የተለየ ቅርጽ የሰጠ::<br>
አል-ገፋር፦ መጥፎ ድረጊትን በዱንያ (በምድራዊ ሕይወት) የሚሸፍን፣<br>
በመጭው ዓለም ደግሞ ይቅር የሚል::<br>
አል-ቀህሃር፦ አምባነገኖችን ሁሉ የሚያሸንፍ::<br>
አል-ወህሃብ፦ በችሮታው የሚያንበሸብሽ::<br>
አል-ረዛቅ፦ ሲሳዮችን የፈጠረና ወደ ፍጡራኑ የሚያደርስ::<br>
አል-ፈትታሕ፦ ለባሮቹ የችሮታውን ካዝናዎች የሚከፍት::<br>
አል-ዓሊም:- በእውቀቱ ሁሉንም ነገር ያካበበ::<br>
አል-ቃቢድ:- ከፍጡራኑ ለሚሻው፣ የፈለገውን ነገር የሚነሳ::<br>
አል-ባሲጥ :- ምስጢራቱን ለሚሻው አካል የሚያካፍል<br>
አል-ኻፊድ:- ካሐድያንና ወንጀለኞችን ዝቅ የሚያደርግ<br>
አር-ራፊዕ:- ወዳጆቹን ከፍ የሚያደርግ<br>
አል-ሙዒዝ:- እርሱን ለሚታዘዙ አማኞች ክብር የሚለግስ<br>
አል-ሙዚል:- ከሀዲያንን የሚያዋርድ<br>
አስ-ሰሚዕ :- ድምጾች የማያመልጡት<br>
አል-በሲር:- ፍጡራንን ሁሉ የሚመለከት<br>
አል-ሐኪም:- የነገሮችና የፍርዶች ሁሉ መመለሻ<br>
አል-ዓድል:- በግዛቱ ውስጥ ነውር ወይም ጉድለት የሌለበት<br>
አል-ለጢፍ:- ለባሮቹ የሚያዝን<br>
አል-ኸቢር:- ግልጽም ስውርም የሆኑ ነገሮችን ሁሉ የሚያውቅ<br>
አል-ሐሊም:- ለቅጣት የማይቸኩል<br>
አል-ዐዚም:- ከአእምሮ ግንዛቤና ችሎታ በላይ የሆነ<br>
አል-ገፉር:- ጠላቱን የሚምርና ተውበትን የሚቀበል<br>
አሽ-ሸኩር :- ባሮቹን የሚመነዳ<br>
አል-ዐሊይ:- ከሁሉ በላይ የኾነው<br>
አል-ከቢር :- ከአልባሌ ነገሮች የጠራ<br>
አል-ሐፊዝ:- ፍጡራንን ከመናጋት የሚጠብቅ<br>
አል-ሙቂት:- ለፍጡራን ቀለባቸውን የሚፈጥር እና የሚያከፋፍል<br>
አል-ሐሲብ:- የፍጡራንን ጉዳይ ያለ ተጋሪ የሚያከናውን፣ ለጉዳያቸው በቂ<br>
አል-ጀሊል:- ልእልናውና ምሉእነቱ የላቀ<br>
አል-ከሪም :- ስጦታው የማይነጥፍ<br>
አር-ረቂብ:- ፍጡራንን የሚያውቅና የሚከተታተል<br>
አል-ሙጂብ:- ዱዓን ተቀባይ<br>
አል-ዋሲዕ :- ዙፋኑ ከሰማያትና ከምድር የሰፋ<br>
አል-ሐኪም:- ከምሉእነቱና ከልቅናው ጋር የሚቃረኑ ተግባራትን ከመፈጸም የጠራ<br>
አል-ወዱድ:- በፍጡራኑ ዘንድ የሚወደድ<br>
አል-መጂድ:- በማንነቱም ሆነ በስራው የላቀ፣ ችሮታውም ብዙ።<br>
አል-ባኢሥ:- ሙታንን ለምርመራ የሚቀሰቅስ<br>
አሽ-ሸሂድ :- ግልጽም ስውርም የሆኑ ጉዳዮችን ሁሉ የሚመለከት<br>
አል-ሐቅ:- ሁሉንም ነገር በጥበብ የፈጠረ<br>
አል-ወኪል:- የሁሉንም ጉዳዮች ሐላፊና ከዋኝ።<br>
አል-ቀዊይ:- ምንም ነገር የማይሳነው<br>
አል-መቲን:- ምንም ነገር የማያሸንፈው<br>
አል-ወሊይ:- በወዳጆቹ ተወዳጅ፣ የነርሱ ረዳትና አለኝታ<br>
አል-ሐሚድ:- ለምስጋናና ለውዳሴ ተገቢ<br>
አል-ሙሕሲ:- ጥቃቅን ጉዳዮች የማያመልጡትና ታላላቆች የማይሳኑት<br>
አል-ሙብዲእ:- ፍጡራንን መጀመሪያ ካልነበሩበት ያስገኘ ፈጣሪ<br>
አል-ሙዒድ:- ፍጡራንን ወደ ሞት የሚመልስ (መላሽ)<br>
አል-ሙሕይ:- የበሰበሱ አጥንቶችን ዳግመኛ ሕያው የሚያደርግ<br>
አል-ሙሚት:- ነፍስን ከአካል በመነጠል የሚገድል<br>
አል-ሐይ:- ዘልዓለማዊ ሕይወት ያለው (ሕያው)<br>
አል-ቀዩም:- ሁሉንም ነገር ያለ ረዳት የሚያከናውን (ራሱን ቻይ)<br>
አል-ዋጅድ:- የሚፈልገውንና ያሻውን ሁሉ ማግኘት የሚችል (አግኝ)<br>
አል-ማጅድ:- የተላቀ ችሮታና በጎ ምግባር ባለቤት<br>
አል-ዋሒድ:- በማንነቱም፣ በባህሪውም፣ በስራውም መሰል የለሽ (ብቸኛ)<br>
አስ-ሰመድ:- ጉዳዮች የሚከጀሉበት (መጠጊያ)<br>
አል-ቃዲር:- ፍጡራኑን በመፍጠር ብቸኛ የሆነ<br>
አል- ሙቅተዲር:- የሻውን ነገር የሚወስን<br>
አል-ሙቀዲም:- ነብያትን፣ ወዳጆቹንና ከፍጡራን የሚሻውን የሚያስቀድም<br>
አል-ሙአኽኺር:- ጠላቶቹን (ከእዝነቱ) በማራቅ የሚያዘገይ<br>
አል-አወል:- ሁሉንም ነገር የቀደመ<br>
አል-አኺር:- ፍጡራን ከጠፋ በኋላ ወደኋላ የሚቀር<br>
አዝ-ዛሂር:- በምልክቶቹ፣ በተአምራቱና በአድራጎቱ ሕልውናው ግልጽ የሆነ<br>
አል-ባጢን:- ከእይታ የተሰወረ፣ ሚስጥራትን ሁሉ አዋቂ<br>
አል-ዋሊ:- የነገሮች ባለቤት፣ በችሮታው ውለታ የሚውል፣ መከራን የሚከላከል።<br>
አል-ሙተዓል:- ደረጃው ከፍ ያለ፣ የዐርሽ ባለቤት፣ በክብሩና በሕልውናው የላቀ<br>
አል-በር:- ለለመኑት ቸር<br>
አት-ተዋብ:- ከባሮቹ ተውበትን ንስሃን የሚቀበልና ሐጢአትን ይቅር የሚል<br>
አል-ሙንተቂም:- ብቀላው የሚፈራ፣ እዝነቱ በፍርሃትና በተስፋ የሚከጀል<br>
አል-ዓፍዉ:- ወንጀልን የሚያብስ፣ ጥፋትንና ወንጀልን የሚያልፍ<br>
አር-ረኡፉ :- ለባሮቹ በጣም አዛኝ<br>
ማሊከል ሙልክ:- ፍላጎቱን ያለገደብ ፈጻሚ፣ በንግስናው የፈለገውን በፈለገው<br>
ቦታና በፈለገው ጊዜ የሚያደርግ፣ ውሳኔው የማይሻር በፈረደው የማይቀጣ<br>
ዙልጀላሊ ወልኢክራም:- የልእልናዎችና የልቅናዎች ሁሉ ባለቤት፣ ከፍጡራኑም<br>
የላቀ።<br>
አል-ሙቅሲጥ:- ፍትሕ አስፋኝ (ፍትሐዊ)<br>
አል-ጃሚዕ:- በማንነቱ፣ በባህሪውና በስራው ምሉእ ባህሪያትን ሁሉ የሰበሰበ<br>
(ሰብሳቢ)<br>
አል-ገንይ:- በማንነቱ፣ በሕልውናውም ሆነ በስራው አንዳች ነገር የማይከጅል<br>
(ሐብታም)<br>
አል-ሙግኒ:- ከባሮቹ ለሚሻው ሰው የሚሰጥ<br>
አል-ማኒዕ:- ባሮቹን ለመጠበቅ መከራን የሚያስቀርና ለፈተና ችሮታውን<br>
የሚያቅብ<br>
አድ-ዷር:- ከባሮቹ የሚሻውን የሚጎዳ፣ የጉዳት ባለቤት<br>
አን-ናፊዕ:- የመጥቀም ባለቤት፣ በሁሉም ነገር ላይ ቻይ<br>
አን-ኑር:- በተውሒዱ የእውነተኞችን ልቦናዎች የሚያበራ<br>
አል-ሃዲ:- ሁሉንም ነገር የፈጠረና የመራ<br>
አል-በዲዕ:- ጥበበ-ረቂቅ ፈጣሪ<br>
አል-ባቂ:- ዝንተ ዓለም የሚኖር<br>
አል-ዋሪስ:- በሰማያትና በምድር ያሉ ፍጡራን ሁሉ ባለቤት፣ የሁሉም ነገር ጌታ፣<br>
ሲሳይ ለጋሽና አዛኝ<br>
አር-ረሺድ:- እርሱን ለሚታዘዙና ለሚገዙ ሰዎች ቅኑን ጎዳና አመላካች<br>
አስ-ሰቡር:- ጊዜ የሚሰጥ፣ የሚታገስ፣ የማይቸኩል።<br>
የአላህን ስሞች አውቀው ጀነት ከሚገቡት ያድርገን!!!</p>
